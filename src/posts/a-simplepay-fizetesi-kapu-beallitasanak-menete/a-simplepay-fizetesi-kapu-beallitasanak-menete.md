---
date: "2020. 05. 31."
title: "A SimplePay fizetési kapu beállításának menete"
description: "A WordPress SimplePay bővítmény telepítése WooCommerce számára egyszerűen és könnyen véghezvihető."
order: 1
---

__Az első lépés, hogy kapcsolatba lépünk a SimplePay-jel, hogy jelezzük a csatlakozási szándékunkat. Ezt a [kapcsolati oldalon](https://simplepay.hu/kapcsolat/) tudjuk megtenni.__

Ezt követően az OTP munkatársai felveszik a kapcsolatot velünk és elindul a szerződéskötés menete. A csatlakozásnak van egy egyszeri díja, amit az OTP határoz meg. Ez az elmúlt években 50.000 Ft körül mozgott.

Ha minden rendben, akkor hozzáférést kapunk a Sandbox fiókhoz, amellyel elkezdődik a teszt integráció. A [teszt fiók](https://simplepay.conedevelopment.com//mi-az-a-sandbox-miert-szukseges-hasznos) használatáról többet megtudhatsz egy korábbi cikkünkből.

Az integráció és a beállítások után, az OTP munkatársai is tesztelik az összekötést. Amennyiben hibát találnak, ezt jelzik és van lehetőségünk javítani mielőtt újra megtekintenék a felületet. Ha mindent rendben találnak, hozzáférést kapunk az éles fiókhoz, amely már valós tranzakciókat kezel. Nincs más dolgunk, mint beállítani a megfelelő azonosítókat (amit ezen a ponton kapunk meg) – ahogy a Sandbox esetében is tettük – és élesíteni a bővítményt a Woocommerce oldalán is.

Ezt követően rendelkezésre áll a bankkártyás fizetési kapu az áruházunkban.

Bővebb információkért keresd fel a [SimplePay kereskedőknek](https://simplepay.hu/kereskedoknek/) szóló oldalát!
